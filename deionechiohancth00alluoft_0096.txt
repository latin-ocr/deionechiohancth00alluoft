-32-

ἓ 2. — De philosophicis Ionis libris.

Ex Ionis philosophicis scriptis brevissimae tantum ad nos
laciniae pervenerunt, quae tamen apertius, quam quaevis aliae
ex codem auctore profectae, declarant quam avide et diligen-
ter omnia quae tum in unoquoque studiorum genere ederen-
tur, percurrerit, et diversissimas diversissimorum virorum
doctrinas in se recipere conatus sit.

Non se in unius magistri verba jurare Ion addixerat; at·

cum omnium quae sive in Asia Minore, sive in allis Graeciae
et Italiae regionibus aut olim floruerant aut tum florebant, phi-
losophicarum rationum gnarus esset, e singulis delibaverat ea
quae ejus indoli et ingenio satis respondebant, atque aggres-
sus crat inde sibi propriam disciplinae formulam instituere.
Ε Pythagoreis plurima fontibus videtur hausisse. Neque
sane id mirum. Cum enim, ut supra vidimus, non in patria
solum inter optimates numeraretur, sed ctiam Athenis Cimo-
nis ejusque amicorum partes esset amplexus, consentaneum
est eum ad illius scholae placita inclinasse, quae a communi-
bus plebis opinionibus, moribus, institutis abhorreret. Cete-
rum, pervolutis Pythagoreorum scriptis, non ad philosophi-
cas solum, quae proprie dicuntur, de rerum aut animorum
natura indagationes instruebatur; sed quem jam habebat
musicae usum, modorum ratione et doctrina confirmabat: ita
ut Pythagoreorum disciplinae beneficio praestantissimus eitha-
rista evaserit, ut ex fragmentojam supra laudato intelligimus ¹.
Necnon ipsa ejus poetica opera inde proprium colorem traxe-
runt, dithyrambica praesertim carmina, ut jam supra vidi-
mus 1. Itaque, acceptas doctrinae memor, admiratione summa
Pythagorae ingenium prosequebatur, quem in elegiis ut inter
mortales prudentissimum et sapientissimum laudaverat.

1. Vide supra, p. 64.
2. Vide supra, p. 67.

