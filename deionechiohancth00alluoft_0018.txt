-4-

rusque centum adolescentium Delphos ex insula missus est ¹.
Persico bello paulo post vastata, iterumque anno 412 ab ipsis
Atheniensibus direpta 2, in omnium rerum naufragio Chios
litterarum artiumque studium non omisit; sed, postquam
tantis calamitatibus enatavit rursusque fortuna visa est arri-
dere, scholae instauratae sunt.

Quam autem in his ludis disciplinam pueri et adolescentes,
acciperent, ex epigrammate quod supra memoravimus 3,,
facile possumus intelligere : singula enim in eo enumerantur
ad quae quaeque discipulorum aetas exercebatur. Exercita-
tiones de quibus in lapide fit mentio, partim musieae, partim
gymnicae erant. Ad musicas pertinebant ἀναγνώσεις, ραψωόίαι, in
quibus jam inde ab Homeridis Chii homines excellebant 4;
ψαλμός et κιθαρισμός; ad gymnicas, cursus qui dicuntur ὃὸλιχος,
στάδιον, δίαυλος, et varia luctationis genera, πάλη et πυγμή. Quae
omnia certamina publice et sub Herculis Musarumque aus-
piciis celebrabantur.

Cognito quae esset apud Chios adolescentium puerorumque
disciplina, discimus simul quibus jam studiis excultus Athe—
nas Ion advenerit. Quis enim non videt his certaminibuseum
cum {equalibus interfuisse, saepius ad lyram cecinisse Ho-
meri poemata, et seu velocitate pedum, seu lacertorum robore
de palma in arena contendisse? Δ

Qui vero fit ut Orthomenes, oblata educandi in ipsa insula
filii facultate tanta, Ionem patriam relinquere voluerit? Quia
nimirum in tali re minus ponderis habet magistrorum nume-
rus quam prudentia. Quod si de Chiorum magistrorum huma-
nitate et litteris judicium facimus ex inepto illo homine
quem Sophocles apud Hermesileum inter epulas adeo facete
salibus suis aspersit 5, fateamur necesse est eos parum

1. Herodotus, VI, 27.

2. Thucyd. VIII, 24.

3. Vide supra, p. 1.

4. C. I. Gr. 2214, cum commentario, in C. I. Gr. 2221 memoratur gymna-
sium Homereum.

5. Vide totum Ionis locum apud C. Mueller, F1·a9m.Historic. θῆρα, p. 46 et
in fine huJus libelli.

