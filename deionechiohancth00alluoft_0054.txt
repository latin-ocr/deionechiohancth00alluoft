res male audiebat apud cives suos Pericles, et malevoli de eo
rumores ferebantur ¹, qui primum ab inimicis inventi, a comi-
cis poetis in majus aucti 9, fama ipsa creverant, et a multitu-
dine criminum semper avida eo facilius excipiebantur, quod
privata viri vita, vel propter solam Aspasiae familiaritatem,
non sine reprehensione aliqua esse gravioribus austerisque
hominibus videri poterat. Haud inepte quidem hoc fabulae suae
argumentum Ionem, si modo elegit, elegisse fatendum est.
In Periclem enim et Aspasiam mirum in modum cadebant
quaecumque de Herculis in Omphalam amore poeta volebat
effingere. Quemadmodum Hercules, Olympii Jovis filius, ad
reginae pedes languebat, virtutis laborumque immemor, ne-
que jam ullam laudem eo nomine dignam esse arbitrabatur,
nisi barbarae mulieris servus factus, omnibus lydiarum deli-
ciarum illecebris frueretur, ita Pericles, Olympius ille, Milesiae
meretricis pulchritudine devinctus, rempublicam videbatur
oblivisci, et, quam a civibus suis acceperat, auctoritatem in
mulierculae manus tradere, quae suo loco Atheniensium res
gereret et summam potestatem exerceret. Non aliam vim
inesse putandum est Dejcmirae, Jemom's, Helen& vocabulis,
quibus comici poetae soliti erant Aspasiam designare. Vole-
bant nempe illi, ni fallor, significare virilem Periclis animum
meretriciis artificiis sopitum esse et impotentia muliebri do-
mitum, ejusque ingenii vires conjugalibus illecebris esse suc-
cisas. Eadem nimirum Ioni sententia fuit, qui, ut a Pericle
Atheniensium mentes deterreret, regnantem in civitate os-
tendebat, pro sapientium virorum voluntate et prudentia, im-
pudicae et barbarae mulieris libidinem.

Ab Omphala sane non aberant coenarum spectacula, quibus
vix carere poterat fabula in qua Hercules personam sustine-
bat. Ita se rem habuisse satis ipsa fragmenta docent :

Agitedum, puellae; auferte

1. Plutarch„ Pericles, XIII: cf. XXXIII.
2. Plutarchus (Pericles, XXXIII) versus Hermippi laudat in quibus Pericles
βασιλεῦ σατύρων vocatur.

