ὑπομνήματα scribere, ni plurima habuisset, quae meminisset?
Qui vero meminisset, ni prius multorum hominum mores et
urbes invisisset? Non hic adolescentium mos est, gesta scrip-
turis exarare, sed aetate proclivi jam moerentium et de poste-
ris jam cogitantium. At, ne diutius incertis immoremur, quae-
dam sunt in Ἐπιδημίαις quae non nisi post Samiorum bellum
narrari potuerunt, id est post 439 ante Ch. n. ¹. Multa possunt
Chii ab Ione scripta esse, sive cum interdum patriam suam
revisit, sive per cos annos qui Thucydidis, Melesiae filii,
exsilium secuti sunt. Solatium hoc sibi invonit, opinor, tot
amissarum, quibus apud Athenienses frui solitus erat, ele-
gantiarum, interruptae tot egregiorum virorum consuetudinis,
ereptae, quam studiis suis debitam esse rebatur, laudis et
gloriae.

Cave autem ne auctorem nostrum, sive cum Herodoto, sive
cum Thucydide conferas, historiae luminibus, neve nimis as—
pere de ejus libro judices ². Ion enim non sibi proposuit ut
{eternas rerum humanarum vices depingeret, aut certo ordine
civitatum casus et secreta illustrium virorum consilia detege-
ret. Multo minora et viribus suis magis aequa, ut ex fragmentis
perspicuum est, noster tentaverat. Singulas eas et minimi
momenti res, quas graviorum historiarum scriptores negli-
gunt et ipso rerum cursu rapti e sublimi loco vix adspiciunt,
attente Ion persequebatur et scriptis suis mandabat diligen-
ter. Cum publicos virorum illustrium mores Herodotus et
Thucydides ostenderent, privatam hominum indolem ille li-
bentius memorabat, et humaniorem imaginem historiolis
suis de quotidiana‘vita sumptis describebat. Sic apud eum
Cimonem, ut exemplo utar, non jam classibus praefectum et
Atheniensium potestatis terminos victoriis suis propagantem
habemus, sed videmus et audimus inter amicos laetum convi-
vam agentem et comitum risus excutientem, quibus lapide

1.H·1st0riola de amatoria Sophoclis indole (Athenaeus, XIII, p. 603, e) et
Periclis dictum de Samiorum bello a se confecto. (Plutarch, Pericles, XXVIII.)

2. Quod fecisse mihi videntur Roscher (Leben, Werlc und Zeitalter des leu-
heydides, p. 291 sqq.) et Koepke (de Hyponmemcztis Graecis, II, p. 8).

