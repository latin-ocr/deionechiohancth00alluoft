-7-

legimus, et convivio affuisse in honorem Cimonis instituto,
qui ex Orientis regionibus post Byzantium captum, ut licet
conjicere, tum Athenas redierat.. llic lon magnum ducem
audivit, cum inter amicos nugaretur et discinctus inter
pocula luderet, praeclare a se in bello adversus Persas gesta
mem01·anten1; audivit narrantem quo dolo non illepide, post
oppidi expugnationem, providisset ut meliorem prmdw par-
tem Athenienses acciperent, sociorum vcro avaritia decipe-
retu1·; necnon ad citharam canentis voce delectatus est, in
qua arte convivis excellere vir egregius adeo visus est. ut
omnes eum laudarent, ct Themistocli, qui jam tum Athe-
niensibus propter superbiam invidiae esse incipiebat, ingenii
delectamentis longe anteponendum esse profiterentur ¹.

Sic nostro, primo statim Athenas adventu, in domo hos-
pitis delineata totius civitatis brevis imago proponebatur3
poterat in rebus ipsis deprehendere quam varia tum Athe-
niensium vita esset, quam urbanis sermonum et conviviorum
illecebris ornata, quam militari gloriae intenta, quantis simul
jam factionum simultatibus divisa et distracta. Nec miror
animo adolescentis altissime impressam diu remansisse
earum, quibus interfuerat, quas audiverat, rerum memoriam.
At Cimo ante alios concinnitate et humanitate sua teneram
nostri mentem sibi videtur devinxisse 2, cum praesertim
magni illius ducis virtutes gratiores etiam essent propter
decoram corporis speciem, atque animi dotes ipsa hominis
facie, statura ingenti, crisporum capillorum pulchritudine
commendarentur? Ceterum, jam pridem erga Ionis popu—
lares propensa voluntate erat Cimon, quod quidem ipse paucis

1. Plutarch, Cimon, lx.

2. Plutarch„ Pericles, V ε ἐπαινεῖ δὲ (ὁ ποιητὴς Ἴων) τὸ Κίμωνος ἐμμελὲς καὶ
ὑγρὸν καὶ μεμουσωμένον ἐν ταῖς περιφοραῖς. Stesimbrotus Thasius alia refert,
omnino iis quae scribit Ion, contraria : φησὶν αὐτὸν οὔτε μουσικὴν οὔτε ἄλλο τι
μάθημα τὼν ἐλευθερίων καὶ τοῖς Ἕλλησιν ἐπιχωριαζόντων ἐκδιδαχθῆναι. (Plut., Ci-
mon, IV). Sed ad rem nostram nihil refert uter vera dixerit. Non enini de
Cimone ipso judicium facimus, sed quaerimus quid Ion ipse de Cimone
senserit. Quid autem senserit, ex Plutarchi loco minime dubium esse potest.

3. Ἦν δὲ καὶ τὴν ἰδέαν οὐ μεμπτὸς, ὡς Ἴων ὁ ποιητής φησιν, ἀλλὰ μέγας, οὔλῃ
καὶ πολλῇ τριχὶ κομῶν τὴν κεφαλήν. (Plut., Cimon, lv).

