,-46--

intelligenda esse videntur, cum prius de Homeri Pindarique
carminum virtutihus agatur 1. Fortasse ctiam Bato Sinopen-
sis in libro quem περὶ Ἴωνος τοῦ ποιητοῦ scripserat 2 non nihil de
Ionis operibus aut stilo attigerat.

AEtatejam maturior ad tragicam artem accessit Ion. Tri-
ginta enim aut paulo plures annos natus primam fabulam
suam docuit Ol. 82 (452-448), ut ex scholiasta et Suida appa-
ret ³. Quod autem fuerit fabulae argumentum omnino nesci-
mus. Non destitit Ion inde usque ad vitae finem scenico labori
dare operam, quod quidem ex eo concludi potest, quod Aris-
tophanes, mortuo jam poeta, duos ex ejus tragoediis sumptos
versus Ram's 4 suis, anno 406s5, inseruit : quod profecto non
fecisset, nisi tum in Atheniensium mentibus viguisset Ionis
fabularum memoria satis recens 5. — Quot vero fabulas intra
hoc fere triginta aut quadraginta annorum spatium, quo altera*
pars ejus vitae continetur, scripserit, non consentiunt critici
viri, etjam apud veteres de Ionis fabularum numero multum
inter se diversa ferebantur. ‹< Fabulas ejus, inquit Suidas,
duodecim alii, alii triginta, quadraginta alii numero fuisse
aiunt θ ». Eam litem dirimere dum conatur Koepkius ct inter
se discrepantia componere, duodecim in decem mutat, sta-
tuitque Ionem decem τριλογίας composuisse, quibus efficitur
triginta fabularum numerus, aut decem τετραλογίας, id cst qua-
draginta dramata 7. At jure Welckerius hanc computandi
rationem reprehendit, ut Alexandrinorum grammaticorum
consuetudini admodum alienam, opinaturque, quae etiam
nostra sententia est, triginta aut quadraginta fabulas Ionem
composuisse, ex quihus duodecim tantum Alexandrinorum

1. Diogen. Laert„ VI, 4 : Ἴωνα δὲ καὶ ἐχαρακτήριζε νέος ὤν.

2. Athenaeus, X, 436 f.

3. Schol. Aristoph. ad Pacem, v. 835 z ’ἤρξατο δὲτὰς τραγῳδίας διδάσκειν ἐπὶ
ὀγδοηκοστῆς δευτέρας Ὀλυμπιάδος, Cf. Suidas, s. v, Ἴων.

4. Ranoe, v. 71]ss et V. 1425.

5. Mortuus est Ion, ut infra videbimus, anno circiter 421 ante Ch. n.

6. Suidas, s. v. Ἴων.

7. Koepke, Zeitsclzrift f. Alter—th„ 1836, n⁰ 75, p. 589. Cf. eumdem, de lonis
vita et Fraym„ p. 6. ,

