—72—

Ceterum, utcumque se ea res habet, quamvis a Pausania
Ionis locus amputatus sit et ad jejunam siccitatem brevita-
temque redactus, haud mehercule negligendus est. Vera enim
quaedam falsis immixta esse in eo videntur, quae si quis at-
tente perpenderit, non pauca inveniet ad veram Chii incola—
rum originem dispiciendam utilia, et ad universam Graecarum
coloniarum historiam pertinentia. Hinc enim quadamtenus
discere possumus qua ratione aliae aliis superpositae sint, in
Asiae minoris civitatibus aut insulis, variarum gentium, nova
secum instituta, mores, artes, deorum cultum afferentium,
migrationes; hinc docemur quae fuerit tum, in eligendo colo-
niarum et novarum urbium situ, Delphicorum sacerdotum
auctoritas. Imo vero, cum, mutata OEnopionis, qui Bacchi
filius vulgo ferebatur, origine conatus sit Ion inter Athenas
et Chium consanguinitatis vincula invenire aut fingere, quis
neget hic deprehendi quo studio Ionicae gentes, post Medica
bella, fortunam suam Atheniensium fortunae connectere ten-
taverint, sive recuperatae libertatis memores, sive victoris
populi gloriam, splendorem, opes, potentiam, artes demirati?
Denique, quod quidem non minoris momenti mihi videtur
esse, cuni ex veteribus rerum scriptorum monumentis adeo
paucis tempus perpecerit, quis non gaudeat ad nos perve-
nisse aliquid ita luculentum, ut nullo forsitan ex alio docu-
mento melius possimus judicare quales reipsa κτίσεις illae ve-
tustiorum auctorum fuerint, qua ratione, ante Herodotum et
Thucydidem, poeticis imaginibus veras res Graecorum inge-
nium consueverit adornare?

Longe alius generis fuit alterum Ionis historicum opus,
quod plerumque Ἐπιδημίαι inscribitur ¹. In eo enim non jam

rum, Fraq. Historic yram„ Didot‚ ΙΙ, p. 43). De singulis minimisque rebuslo-
nem in suo libro egisse ex alio fragmento constat, in quo memoratur quam
vini aqua temperandi rationem Palamedes graecis praescripsisset, ut felicem in
patriam ieditum haherent.

1. Athenaeus, XIII, 603, e. ,Ἐν ταῖς ἐπιγραφομέναις Ἐπιδημίαις; III, 93, a, et ΙΙΙ,
107, a: Εν ταῖς Επιδημίαις. ln Ionis operum recensione non memorat illas Ἐπι-
δημῐας Aristophanis interpres (Pax, v. 835), sed utitur verbo ὑπομνηματα, cu-
jus et Plutarchus videtui meminisse (Cimon‚XV1):6 δ’ Ἴων ἀπομνημονεύει. )-
Ὑπομνίματα haud dubie idem sunt quod Ἐπιδημίαι. Quod nomen (Ἐπιδημίαι)

