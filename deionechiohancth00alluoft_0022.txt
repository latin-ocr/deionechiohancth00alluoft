-8-

post annis aperte declaravit, cum, Phaselitis iratus in quos
jamjam erat animadversurus quod Atheniensium imperium
respuerent, Chiorum precibus ad mitiores sensus revocatus
est et suum Phaselitis crimen condonavit ¹. Imo vero, ab
universis Atheniensibus accurate observatos esse Chios satis
ex eo constat, quod illi inter socios soli cum Samiis Lebiisque
sui juris esse non desierant et tributorum erant immunes 2;
nec fortasse Cimoni indignum visum est humanioribus ad se
moribus allicere filium unius e principibus hujus insulae, quae
Atheniensibus praesidium in longinquis regionibus adversus
barbaros paratum videbatur, et cujus studia sibi devincire
magnopere studebant. Utcumque se ea res habet, pro certo
haberi potest jam inde inter eximium ducem egregiumque
juvenem exstitisse mutuae quoddam benevolentiae studium,
quod brevi arctioribus amicitia} vinculis confirmatum est.
Adolescenti Cimo auctoritatis suae auxilium apud nobilissimos
civitatis viros, amicos suos, praestitit, ut paterent illi Athena-
rum domus clarissimas-3 Ionem contra Cimonis partibus vide-
bimus mox se addixisse, donec, defuncto magno duce frac-
tisque optimatium opibus, Periclis consiliorum magnitudine
captus est atque illi destitit adversari.

Nondum vero ea erat Ionis aetas in quam caderent negotia
et rerum publicarum cura, sed litterarum studio nimirum
potius detinebatur. Quos autem magistros Ion audiverit
admodum incertum est. Attamen consentaneum est eum in
Cimonis domo multos egregios viros convenisse, quorum
sermones ad informandum juvenis animum haud dubie plu-
rimum valuerunt. Videtur praesertim cum AEschylo, qui tum
atticae scenae arbiter habebatur, consuetudinem conjunxisse :
quod e Plutarchi loco intelligi potest, in quo memoratur
Ionem et. AEschylum isthmiaeis ludis una affuisse. Ad spec-
tandum juxta assederant, pugilatum intuentes; cumque ad
vulnus pugnantium alterius qui aderant universi cum cla-

1. Plutarch, Cimon, XII.
2, Grote, Hist. yrecqzce, VIII, p. 4, in gallica translatione.

