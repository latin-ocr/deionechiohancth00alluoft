CAPUT PRIMUM

ξ 1. - De Ionis qenere atque ortu.

In insula Chio Ion natus cst, et, ut verisimile cst, Chium
ipsam urbem patriam habuit ¹. Quo vero anno natus sit, parum
constat. Nobis tamen videtur e quodam Plutarchi loco conjici
posse cum intra annos 490-484 ortum (1ssc2'. Patri nomen
erat Orthomenes ³. Sed Athenienses, faceta gens, Ioni, uhi
primum apud eos coepit notescere, libentius lepidum cogno-
men Xutlzifilimn indiderunt, Chii poetae nomen conferentes
cum nomine dilectissimi herois, illius scilicet Ionis, Apolline
orti, et a Xutho, ut Euripides in sua fabula memorat, pro
filio adoptati 4. Ceterum cognomen illud in gente permansit
et a nonnullis Ionis posteris pro ipso nomine assumptum
est, ut ex lapide Chii reperto apparet, in quo epigramma,
secundo saeoulo ante Chr. nat. incisum, Hermesileum quem-
dam memorat, Xuthi filium 5. Si paulum attenderimus, ex

1. Ubique enim fere ὁ Χῖος simpliciter laudatur, quod animadvertit Nieber-
dingius, de Ionis vita, moribus et studiis, p. 1.

2. Vide excursum in fine hujus libelli.

3. Schol. in Aristophanis Pacem, 8353 cf. Suidas, S. v. διθυραμὸοδιδάσκαλοι;
id„ s. v, ”Ιων; Harpocrat. s. v, Ἴων.

4. Minime probabilis mihi videtur esse Welckerii conjectura qui suspicatur
Ioni Xuthi filii cognomen esse impositum propter arrogantem habitum. Ipsum
Ion nomen satis per se cognomen illustrat, neque credam ab uno aut altero
comico poeta, ut vult WelckcriuS, cognomen inventum esse, scd ab universis
Atheniensibus, qui herois ct poetae nominum similitudinem non animadvertere
non potuerunt. (Vide Welcker, Die qrieclz. Trayo'd., p. 939).

5. C. Ι. Gr. 2214.

