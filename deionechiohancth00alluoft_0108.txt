ἦ

-94-

niensibus Ionibusque praeerant Aristides et Cimo ; summum autem
navium copiarumque imperium Pausaniae, Lacedaemoniorum regis,
in manibus erat; 2⁰ iterum urbs capta est a Cimone Atheniensium
classi praefecto. Sibi proponebat Cimo Byzantio Pausaniam expel-
lere, qui sponte sua et privatus, non a Lacedaemonis jussus, in
urbem redierat, et cum Persarum principibus clandestina consilia
moliebatur. Quae omnia anno circiter 470 (Olymp. 77, 3) evenerunt.
At expeditionum illarum neutra cum Sesti expugnatione, in qua
insuper Cimo exercitibus non praeerat, congruere potest.

Rem expedire variis modis tentavere viri docti, Kirchhoff et
E. Curtius. Quorum alter, Kirchhoff scilicet, suspicatur bis cap-
tam esse Sestum. Non diu, inquit, Sesti permanserant Athenienses
postquam a Xanthippo capta erat, anno 4783 urbem vero Cimon
iterum expugnavit anno 470, cum adversus Pausaniam bellum
gessit et eum Byzantio expulit ¹. Qui si vera exposuit, arbitremur
necesse est convivium, cui adfuit Ion, post annum 470 evenisse.

Curtius vero opinatur prave retulisse Plutarchum quae apud
Ionem legisset. Non de Sesti, sed de Eion-is expugnatione Ionem
locutum esse putat : quae Olymp. 77, 3 (mo-469) evenit, ut apparet
ex certis testimoniis 2.

At nihil expressius esse potest quam Plutarchi, aut Ionis a Plu-
tarcho laudati, verba; neque illa nobis videntur mutanda esse.
Kirchhoff igitur auctorem secuti, credimus Sestum iterum captam
esse3 at illam alteram expugnationem de qua loquitur vir doctus
arbitramur evenisse ante annum 470. In eumdem, ni fallor, an-
num incidit, quo conjunctae Lacedaemoniorum, Atheniensium et
Ionum vires Byzantio una potitae sunt, summum imperium obti-
nentibus Pausania Lacedaemoniorum rege, Aristide et Cimone, id
estin annum 476.

Quibus rebus ad hanc opinionem adducar liceat apponere ι
1⁰Admodum veri simile est alteram Sesti expugnationem inter
prima militaria facinora fuisse quae Cimo gessit strategi vice fun-
gens. Plutarchus enim verbis quae locum, de quo agimus, sequun-
tur, et quae forsan ex Ione ipso profecta sint quod ad sententiam
attinet, aperte significat antea Cimonem fortunarum expertem
fuisse, post vero Sesti Byzantiique expugnationem divitiis ita

1. Kirchhoff, Abhandl. Berlin. Ast-ad„ 1873, p. 24, cum nota.
2. Curtius, Histoire meoque, Il, p. 377 (Bouche—Leclercq).

