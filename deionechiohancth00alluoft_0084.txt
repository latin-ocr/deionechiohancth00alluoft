'—70-

§ 1. - De historicis· Ionis libris.

Duo Ionis ferebantur historici libri : Χίου κτίσις et Ἐπιδημίαι ;
Τ11111, 111 fallor, Κτίσις1 a nostro composita est cum, recens
adhuc ab adolescentiae studiis, menti altius impressa mirifica
tot epicorum carminum com-menta habebat et in juvenili
memoria vigebant de antiquis patria} temporibus fabulae quas
puer quondam Chii narratas audiverat. Κτίσιν componenti
non necesse fuit Ioni, ut ita dicam, poetam se esse oblivisci.
Mutato enim tantum dicendi genere, quod liberiore, nec jam
pedibus ct metris adstricto, cursu fluebat, operis ipsa mate-
ries non erat mutanda. Quamvis enim, Ionis aetate, jam re—
rum scriptores diligentes in disquirendis antiquissimis gen-
tium monumentis esse conarentur, non omnino tamen eva-
nuerat ex animis vetus credulitas et vix ad praesentium et
graviorum rerum contemplationem animi se convertebant 2.
Neque in dubium vocari potest quin ille cle Clcz'z' oriqz‘m'bus li-
ber ejusdem generis fabellas continuerit, quibus solebant
omnes λογογράφοι, qui dicuntur, lectorum animos allicere: deo-
rum scilicet cum mortalibus, primis gentis auctoribus, com-
mercia, portentaque varia, inter quae mixta certarum rerum
nonnulla vestigia vix apparebant ³. Exempli gratia, liceat huc
afferre locum quemdam ex Pausania arcessitum 4 :

« Ion, tragoediarum auctor, in historia. sua (ἐν τῇ συγγραφῇ) narrat Nep-
tunum in insulam Chium, tum desertam, advenisse, commerciumque

1. Non sub eodem titulo ab auctoribus laudatur hoc Ionis opus. Simpliciter
κτίσις ab Aristophanis scholiasta appellatur (Paar, V. 835); a Pausania συγγραφή
(VH, 4, 8); ἐν τῷ περὶ Χίου scribit Athenaeus (X, 426, e); ἐν Χίου κτίσει, Etymolo-
gicum magnum, s. v. λόγχας.

2. Inter veteres rerum scriptores, ii qui vel gravissimi habentur, Hecataeus
scilicet Milesius, Charon Lampsacenus, Hellanicus Mitylenensis, multam vete-
rum fabularum farraginem collegerant et in suis operibus retulerant. Inter
κτίσεις quffi Hellanici ferebantur, quaedam erat Χίου κτίσις.

3. Vide quaa de veteribus historiarum auctoribus scribit Dionysius Halicar-
nassensis, Thueyd.‚ c. VI: — Cf. ich, ibid.² V.

4. Pausanias, Vll, 4, 8.,

