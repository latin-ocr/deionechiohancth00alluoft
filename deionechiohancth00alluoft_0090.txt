-76-

esse Ionem merito conjici potest, cum praesertim Cimonis
partes adversus Periclem amplexus esset. Attamen non puto
eum ita amicitiis aut odiis fuisse obcaecatum ut, si quid lau-
dandum apud inimicos inveniret, consulto omitteret, aut ami-
corum virtutes et merita nimio plus augeret. Quae opinio toto
illo de Pericle Plutarchi libro, mea quidem sententia, confir-
matur : in quo cum plurima in magnum civem vulgata con-
vicia conflataquc odiosa crimina auctor memoret, nullum est
quod se ex Ionis operibus hausisse dicat, sed poetas comicos
arguit et Stesimbrotum et Hermippum aliosque ¹. Unam rem
in ὑπομνήμασι 1011 videtur Pericli objecisse, superbiam scili-
cet 2. Quis vero dubitat quin hoc judicium non tam Ionis ip-
sius fuerit, quam fere totius civitatis, quae, cum Periclis
ingentia consilia vix posset capere, externum hominis habi-
tum et mores tantum ante oculos habebat, nec sine quadam
reverentia et metu magnum civem suum admirabatur ³. Imo
vero, Plutarchum ipsum non multum absimilia sensisse no-
tandum est. Narrat enim Periclem postquam, superatis tan-
dem Thucydidis partibus, summam Athenis potestatem ob-
tinuisset, non jam eumdem se, et plebi mansuetum ut antea,
praebuisse, sed in regendis publicis rebus asperiorem se ges-
sisse 4 : quae non ut ex aliis auctoribus arcessita Plutarchus
profert, sed suo nomine scribere videtur exponens quid ipse
sentiat. Ceterum si in aestimando Pericle 1011 erravit, cum
multis erravisse eum confitendum est. Excepto enim uno
Thucydide, quicumque sive illa aetate, sive postea, de Pericle
scripserunt, de eo secus judicavere: ita ut, ni superesset
Thucydidis opUS, vel praestantissimi rerum scriptoris acumen
vix hodie posset discernere quantum ingenio Pericles emi-
nuerit, quanta apud cives suos auctoritate valuerit 5.
Ceterum, ut ea quae sunt Pericli adversa Ion retulit, ita

1. Plutarchus, Pericles, XIII, XXIV, XXXIII.

2. Plutarch, Pericles, V3 cf. id„ c. xxvm.

3. Vide Sauppe, de Plutarchi fontibus, in Abhandlunqen der Gesellsch. der
Wissensch. zc‘l Gottinyem 1868, p. 30.

4. Plutarch., Pericles, XV.

5. Sauppe, op. laudat„ p. 6.

