-ss-

morum illa facilitas et judicii subtilitas, comitas illa sermo-
num amantissima quae tum in levibus lepidisque rebus, tum
in seriis gravibusque controversiis delectatur, et qua multo
magis fortasse animi proficiunt, quam severis strictisque
praeceptorum adjumentis.

Quanquam ea ipsa adjumenta Athenis non deficiebant ε
testis est Lasus Hermionensis, apud quem Pindarus jam artis
suae elementa didicerat; testes Apollodorus et Agathocles,
testes in primis Damon et Pythoclides qui, sub levi musico—
rum specie, eximiam philosophorum gravitatem et, doctrinam
recondebant, juvenemque Periclem ad rem publicam geren-
dam informare coeperant ¹.

g 3. — Inter Ionem et Cimonem oritur amicitia,-
Ionis cum AEscleylo et Sophocle consuetudo.

Quae cum ita essent, non mirum est Orthomenem, prae-
sertim cum magnis divitiarum facultatibus abundaret, filium
ad eam civitatem mittere non dubitasse, in qua tot exi-
miorum virorum commercio omnibusque studiorum com-
modis frui posset. Ceterum Ioni Athenis degenti non
defuturos sciebat qui adolescentulum consiliis suis, opera,
auctoritate sua adjuvarent, omniumque rerum inexperto
invigilarent. Cum Hermesileo enim, Atheniensium in insula
Chio publico hospite, consanguinitatis vinculis conjunctus,
confidebat Athenas advenienti filio apertum iri Athenien-
sem domum aliquam, in quam Hermesilei commendatione
receptus omnes paternae domus commoditates inventurus
esset. Quae quidem res ita, ut rebatur Orthomenes, se
habuit. Laomedon quidam Atheniensis, aliunde non nobis
notus, sed qui familiariter viris tum in republica florentibus
videtur usus esse, Ionem hospitio excepit comiter. 111 ejus
domo nostrum inter primos civitatis cives versatum esse

1. Plutarchus, Pericles IV.

