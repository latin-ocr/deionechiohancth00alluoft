-92-

consuluit. Qui potuisset ille, in tot operum generibus occu-
patus, in quibus singulis elaborare ita permagnum est, utin
uno quoque genere vix unus et alter eximius vir numeretur,
laudibus omnino dignum aliquid condere et omnihus parti-
bus absolutum? Cum praesertim non tam ingenio polleret
et natura, quam arte et doctrina, non tam inveniendi vi et
divinitus incitato spiritu, quam in scribendo diligentia atque
cura. Caveamus tamen ne severius nos de Ione judicium fa-
ciamus, quam ipsi Athenienses qui eum semel arbitrati sunt
non indignum esse qui primas in certamine tragico partes
obtineret. Laudabilis in Ione fuit summus et sincerus littera-
rum am0r3 laudabilis grata quaedam operum venustas et
munditia, mollis elegantia sermonis et ornata ingenii con-
cinnitas, quae si minus animos rapit, at certe delectat et mul—
cet. Ad summam, in tanta minorum poetarum multitudine,
quos longe supereminebant viri excellentes ad se omnium
convertentes oculos, fuit unus e praestantissimis. Quod si non
eo laudis splendore nitet, quo nunc etiam refulgent, post tan-
tam annorum seriem, pauca illa quibus Graecia superbit
divinorum ingeniorum nomina, at certe suam Ion non inju-
cundam lucem habuit, qualem habere solet ille,quocum Aris-
tophanes poetam Chium non illepide conferebat, ἀστὴρ ἀοῖος.

 

