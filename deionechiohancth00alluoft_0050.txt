-36-

Quod vero ad nostrum pertinet, cum non possit esse dubium
quin odio Periclem Ion prosecutus sit, cumque ex Plutarcho
discamus Aspasiam alteram Omplzalam per contumeliam a
scenicis poetis esse vocatam, propius fidem est Ionem, Om-
phalae scriptorem, inter eos posse annumerari qui, arrepta
fabulae occasione, Aspasiae ejusque familiaris Periclis mores
et vitam in scena strinxerunt ¹.

ἓ 3. — Quo anno acta sic Ioni-5 Omphala.

Clarius quidem, credo, ita se rem habuisse appareat, si
plane notum sit quo anno 101115 Omphala acta sit. Putat
Koepkius ”2 fabulam paucis ante Periclis obitum annis induc-
tam esse, intra quatuor illorum annorum spatium quibus
summus vir, diffidente jam duci suo civitate, inimicitiarum
fluctu paene obrutus est, cum alii carissimos ejus amicos*
Phidiam, Anaxagoram, Aspasiam ipsam, impietatis causa
in jus vocarent, alii ipsum odiosis criminibus insectaren-
tur (433-429 ante Ch. 11). Haec tanta in Periclem odia, ut
opinatur Koepkius‚ non Ion ipse inflammavit, sed communi
omnium odio ipse accensus 651, ita ut inde scribendae Om-
phaloe occasionem noster arripuerit.

At quaedam sunt quae possint opinioni quam tuetur Koep-
kius objici. Nempe jam ante annum 433 coeperant comici
scriptores Periclem in scena deridere, atque jam inde ab
anno 440 in tantum creverat poetarum audacia, ut scena digna
visa esset quae severiore lege regeretur 3. Praeterea, intra
annos 433-429, adeo firmis civium studiorum fundamentis
nitebatur Periclis potestaS, ut nullus jamdiu exstaret aemulus

1. Ea opinio non tota nostra est, quippe quam protulerit olim Koepkius
(Zeitsclzrz'ft s. d. Altertlzumwiss. 1836, 110 75), quem in ea re verum perspexisse
credimus, quanquam non omnia nohis placent in ejus disputatione.

2. Koepke, Zeitschrif. f. d. Altertlz. W'z'ss. 1836, n0 75.

3. Curtius, Hist. grecque ΙΙΙ, p. 43, in gallica translatione.

