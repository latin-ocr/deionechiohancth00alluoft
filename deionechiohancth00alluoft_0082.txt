-68-

fragmenta docent. Quaedam tamen in Dionysi honorem, pro
solemni dithyrambicorum poetarum more, scripta esse tes-
tatur unum e fragmentis quae supra laudavimus. Neque ne-
glexerat Ion antiquas de heroibus fabulas, in quibus οὐδὲν πρὸς
Διόνυσον fuisse videtur, et quas arbitrio suo immutare non dubi-
tabat. Sic Antigonae et Ismenae infortunia attigerat, et Thesei
casus aut aliorum Chii non ignobilium heroum ¹. Utrum
vero in his personis totius operis summa, an quaedam tantum
partes, tanquam raptim et per occasionem, versarentur, nullo
modo discerni potest.

Praeter dithyrambos, alia quaedam lyrica opera Ionem
composuisse constat, paeanas scilicet, hymnos, laudationes
(ἐγκώμια) et epulis destinata carmina (σκολιά 2). Cum ea poe-
matum genera, post Pindarum, Simonidem et Bacchylidem
obsolescere jam coepissent, non indignum est animadvertere
ι poetam nostrum, qui in dithyrambis aequales sequebatur
auctores vel nonnunquam fortasse anteibat, in ceteris lyrae
accommodatis operibus antiquitatis memorem et tenacem
fuisse. Vix autem e tot scriptis unus et alter titulus ad nos
pervenit. Laudantur nempe hymnus quidam in Opportunum
deum (Καιροῦ ὕμνος 3), et ἐγκώμιον εἷς Σκυθιάδην, ignotum aliunde
virum 4.

1. Vide supra, p. 56.

2. Schol. ad Aristoph. Pacem, v. 830 sqq.

3. Pausanias, V, 14, 9.

4. Miller, Me'lanyes de Litte'rature yrecque, p. 361, n. 1.

