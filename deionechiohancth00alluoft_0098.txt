-84—

tione eximiis virtutibus frui dicebatur ternarius numerus;
perfectus enim habebatur, quod in infinita imparium nume-
rorum serie primus occurreret, neque in alio ita arcte con-
juncta invenirentur principium, medium et finis ¹. Num vero
noster in abstrusa et recondita mathematica} scientiae arcana
ipse penitus descenderit dubitari potest, quod ne omnes qui—
dem tentavere qui se Pythagoreos professi sunt, contenti
saepe externam rerum speciem ad numerorum rationem
arbitrio suo reducere 2. Attamen non credam, ut quibusdam
placuit 3, cum se tantum oblectavisse in digerendis rebus, de
quibus loquebatur, secundum ternarium ordinem, ita ut
ludentis potius quam serias res tractantis speciem opus praes-
taret. Quod si ita fuisset, non juxta veteres philosophos ab
Isocrate laudaretur 4, neque gravissimi auctores, philosophiae
graecae lumina, Plato et Aristoteles, de ejus opinionibus in
operibus suis disputassent 5.

Ceterum ne prima operis fronte decipiamur neve ex Pytha-
goricis scriptis totam disciplinam suam descripsisse Ionem
arbitremur, monent ipsi, quos nominavimus, auctores anti-
qui. Ut ex Aristotelis loco apparet, inter eos numerabatur
qui, ut rerum generationem expedirent, omnia fingebant orta
esse ex certis quibusdam elementis quae sensibus percipe-
rentur. Tria erant, auctore Ione, semina ex quibus per inane
magnum coactis hujus mundi orbis concrevisset : iqnis sci—
licet, terra atque aer ὃ. Unde manifestum fit Ionem Empe-
doclis, qui eadem aetate vivebat, doctrinam cum Pythagoricis
placitis consociavisse.

Quo autem pacto inter se miscerentur tria illa omnium
rerum exordia, nihil de ea rc certum satis nobis traditum est,

1. Aristotcles, de Coelo, I, l. 268, a, 10. Vide Zeller, opere laudato, I. p. 383.

2. Zeller, opere laudato, Ι, p. 375.

3. Eam apud Schoellium opinionem invenio (Rheinisches Muscam, 1877,
seber Ion von Chius, sub finem).

4. Isocrates, de Antidosi, 268.

5. Aristoteles, de Generatione et Corruptione, ΙΙ, 1, 329 a; Plato, Sophista,
242, c3 cf. Leyes, X, 888, E.

6. Vide hujus libelli paginam 85, n. 1.

