-24-

nipotens, quod ea studia, eas artes, quorum noster erat ipse
curiosissimus, vi sua adjuvat et divino calore fovet, quod in-
gentibus illis universa? Helladis coetibus praesidet quorum
beneficio tantam humanitatis laudem Graeci adepti sunt.
Aliis etiam Ionis elegiacis fragmentis docemur quam dili-
gens sectator esset omnium studiorum quae inter ingenuos
viros coli solebant. Nihil nescire volebat exiis quae in litteris,
artibus, philosophia, omnis generis doctrina, nova tum pro-
ferebant praeclarissima illius aetatis ingenia. Tum laetatur quod
lyra),¹ quae septem antea aut novem chordis erat instructa, duae
novae fides accesserunt, ita ut undecim voces posset reddere
sub pulsantium digitis ¹, tum, in alio fragmento, quo con-
cludebatur fortasse carmen in Pherecydae honorem composi-
tum 2, se Pythagoreorum discipulum profit-etur, atque animo-
rum immortalitati alludit quam professus erat Pythagoras :

Ita ille (Pherecydes) virtute ornatus et pudore,

vel exanimis, jucundam agit vitam,

si quidem vera Pythagoras, vir sapientia superans omnes
homines, novit et didicit 3.

Ceterum, ea qua praeditus fuisse videtur mobilitate animi,
callebat Ion temporibus et auditorum indoli carmina sua ac-
commodare. Testes sunt versus quidam ex elegia superstites
quam noster scripserat, ut in convivio ab Archidamo, Lace-
daemoniorum rege, instituto cantarentur. Cum carmina illa
apud eos recitanda essent qui, a majorum studiis dissentien-
tes, jam tum ingenuas artes respuebant, musicam praeser-
tim 4, quae Lacedaemone quondam tanta laude floruerat, non
poterat noster illas artium amoenitates celebrare quibus delec-
tabantur Athenienses. Revertitur igitur aliquatenus ad an-
tiquam elegiacorum carminum speciem, et. ad Theognidis

1. Elegiarum fragm. 3, ap. Bergk.
2. Nieberding, de Ionis Vita, p. 74.
tug'oFmg 4, ap. Bergk, Lyr. yroec. Pro ἐτύμως legimus ἐτύμους, ut vult Har-
izf'ide Bergk, Grieclz. Literat. II, p. 5403 cf, P. Girard, l'Educat. Athenienne,
p. = .

